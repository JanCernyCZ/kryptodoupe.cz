Většina velkých burz i směnáren vyžaduje KYC (Know Your Customer, česky „Poznej svého zákazníka“) a AMLD (Anti Money Laundering Directive, česky „nařízení proti praní špinavých peněz“).

KYC ukládá povinnost společnostem získat od svých zákazníků kopii občanského průkazu nebo výpis z účtu pro ověření vaší totožnosti.

AMLD omezuje objem hotovosti, se kterou můžete obchodovat. Burzy jsou obvykle omezené na jednorázový nákup do 10 000 € (přibližně 260 000 Kč) a bitcoinmaty (fyzické bankomaty, ve kterých můžete koupit bitcoiny) jsou omezeny na 25 000 Kč.

Pokud chcete být při nákupu 100% anonymní, dívejte se po službách bez KYC nebo kupte bitcoiny od kamaráda, kterému důvěřujete.