Dost možná ano. Jeden bitcoin se totiž dělí na sto milionů satoshi. 

Tedy už nákupem setiny bitcoinu se z vás stane satoshi milionář. A jak bude pokračovat adopce Bitcoinu a nekonečná inflace státních měn, přestanou být důležité pojmy jako dolarový nebo korunový milionář. Důležité bude, jestli máte dost satů.

Toto není zaručený výklad budoucnosti; zkonzultujte s vlastní věšteckou koulí.
To nikdo neví, a ani vědět nebude.

Spíš než cenu je fajn řešit, v čem je pro vás Bitcoin hodnotný. Každý vidí jeho hodnotu v něčem jiném. Někdo si jej cení díky decentralizaci, jiný jeho necenzurovatelnosti, další vidí v Bitcoinu investiční příležitost a vy v něm můžete vidět třeba lepší peníze.

Detailněji se příčinami kolísání ceny zabývá kartička „Proč stoupá nebo klesá cena bitcoinu? (volatilita)“
Abychom pochopili řešení (Bitcoin), musíme nejdřív znát problém (dnešní peníze).
Říkáte si, co je na dnešních penězích špatně? Spousta věcí. Neznamená to nutně, že dnešní peníze jsou k ničemu, ale jisté skupině začaly některé vlastnosti peněz vadit a tak si vymysleli peníze, které považují za lepší.

V dnešních penězích můžeme najít hodně věcí, které nám nemusí vyhovovat. Inflace, nemožnost poslat někomu platbu bez prostředníka, riziko, že stát se rozhodne udělat měnovou reformu a tak vás připravit o prostředky, že banka vám peníze zadrží a můžete tak o své prostředky dočasně nebo dokonce trvale přijít… To všechno jsou rizika, která neseme, když se spoléháme na stát, že nám naše úspory nezabaví.

Peníze by měly zastávat roli udržitele hodnoty (mohu si v nich držet hodnotu třeba i několik let), prostředku směny (mohu nimi zaplatit na místech, která jsou pro mě důležitá) a ideálně i účetní jednotkou (tak nějak přirozeně víme, že 20 korun mi na kopeček zmrzliny asi stačí, ikdyž čas to docela mění - že by inflace?).
Udržitel hodnoty je nejdůležitější vlastnost peněz. Pokud chci šetřit a zachovat tak kupní sílu buď pro sebe nebo např. pro své děti, musím spořit v něčem, co vydrží. Spořit v chlebu nebude dobré řešení, druhý den už bývá tvrdý a k ničemu nejde využít. Bitcoin tuhle funkci už plní, i když jeho cena poměrně dost kolísá. Postupně se ale jeho volatilita (výkyv cen) snižuje.

Prostředkem směny se Bitcoin už také stává. Stále se rozrůstá komunita lidí, kteří si nechají v Bitcoinu platit za své služby. Můžu tak dneska zaplatit na spoustě místech na internetu, ale i v kamenných obchodech. Je pravda, že geograficky asi ještě není obecně přijímaným platidlem, ale u nás taky nezaplatíte polskými złotými.
Účetní jednotou se jednou Bitcoin stane, doufejme. Pokud budou splněné dva výše zmíněné body, je jen otázkou času, kdy si např. zafixujeme, že za 1 bitcoin si pořídím pozemek se zahradou, případně že 10 000 satoshi (0,0001 bitcoinu) nás bude stát taxi po městě.
To jsou ale jen základní vlastnosti, dále by měly peníze být spravedlivé - nerozlišovat podle barvy kůže, země původu, necenzurovat - nikdo by od nich neměl mít klíč a moc je tak například vytvářet z ničeho.

Pokud teď vnímáte, co Bitcoin znamená pro spoustu lidí, tak vám gratuluji, pořiďte si nějakou část bitcoinu, protože chcete, a ne proto, že na něm chcete vydělat. Vezměte odpovědnost do svých rukou.
Samozřejmě, že Bitcoin není letadlo, ale to vám řeknou i klasické letadlové projekty. Důvěřuj, ale prověřuj.

Pokud by byl Bitcoin podvod nebo letadlo, musel by z něj nějak mít výhodu jeho tvůrce, případně lidi, co přišli velmi brzy, ve většině případů nějaké provize za přivedení dalších lidí (princip letadla).

Ani samotný autor Bitcoinu nemůže mít vliv na choď sítě, natož z ní nějak profitovat. Kdo přišel k nějakým bitcoinům v roce 2009, tak je dnes určitě za vodou. Odpovídá to tedy letadlu? Takový argument nelze použít. Kdo si nakoupil akcie Apple, Tesly nebo Facebooku, taky vydělal spousty peněz, ale ponzi ani letadlo to nejsou - byly to prostě dobré investice.

1. Neslibuje astronomické zisky
Projekt Bitcoin nikde neslibuje žádné zhodnocení, ani zbohatnutí přes noc. Jako první se na jeho webu dozvíte, že je to inovativní síť a nový druh peněz. Umožňuje přesun hodnoty od uživatelů přímo dalším uživatelům bez prostředníků (bank). O žádném magickém zbohatnutí se tady rozhodně nebavíme. Více se můžete dočíst na bitcoin.org

2. Bitcoin chce být novodobými penězi
Peníze jsou zajímavá věc. Dneska tím myslíme papírky, kterými platíme v obchodě, případně zůstatky na našich bankovních účtech. Jak ale pošlete kamarádovi na druhé straně republiky peníze, aniž byste museli někomu věřit? Banka vám může tuto transakci zablokovat z různých důvodů a posílat hotovost v obálce taky není nejlepší řešení. V bitcoinové síti nemusíte věřit nikomu, stačí znát kamarádovu adresu a můžete si být jistí, že protistrana obdržela platbu. Digitální, elegantní, dnes už dokonce i rychlé, pokud použijete moderní peněženky co podporují technologii Lightning network.

3. Bitcoin je open source software
Pokud máte o Bitcoinu pochybnosti, můžete si sami ověřit v kódu (github.com), že dělá to dělá (nebo si zaplatit někoho, kdo to ověří za vás). Můžete si ho sami spustit a sami ho upravovat, pokud chcete. Pokud by to byl podvrh, od roku 2009 už by na to někdo chytrý přišel a stal by se tak tím dotyčným, co odhalil největší letadlo v historii.
Bitcoin aspiruje na nejlepšího kandidáta do role „nejzvučnějších“ peněz v historii lidstva. To z něj dělá tržního konkurenta současnému systému pružných, státních peněz (taktéž označované jako „fiat“ peníze).

Jde o jediné digitální aktivum, které nelze zfalšovat nebo podvrhnout. Jeho největší hodnota se skrývá v jeho konečném množství. Svět nikdy nespatří víc než 21 milionů jednotek, bitcoinů. Vyřešil tedy, jak perfektně uchovat kupní sílu v čase a odtrhnout se tak od inflačních státních peněz, které tuto kupní sílu naopak ztrácí.
To si musí rozhodnout každý sám, popř. se svým investičním poradcem. Tyto stránky neposkytují investiční poradenství. Doporučují ovšem jako první investovat čas a úsilí do snahy pochopit koncept Bitcoinu, poté už vám bude jasné, kolik peněz do něj máte (nebo nemáte) vložit. Pokud máte finanční a osobní problémy, tak se je nesnažte řešit kupovaním Bitcoinu – přibudou vám další starosti.
Cena čehokoliv stoupá nebo klesá v závislosti na tom, jestli je po daném statku poptávka. Urodilo se méně brambor? Cena půjde nahoru. Je letos moc cibule? Prodejci si za ni vezmou daleko méně, než loni.

U Bitcoinu tak pozorujeme přesně tohle, někdy se o něj zajímá hodně lidí (cena stoupá), jindy zase po něm neštěkne pes (cena jde dolů).
Čím menší trh, tím vyšší výkyvy. Když porovnáme třeba Bitcoin a americký dolar, tak v Bitcoinu je aktuálně cca 1 mld. amerických dolarů, ale USD je aktuálně v oběhu 19 924 mld. (19,9 trilionů, M2 supply). Je tedy obtížné pohnout s cenou tak velkého trhu. U Bitcoinu to tak těžké není a stačí, abyste měli „pár milionů dolarů“, a už může cena o nějaké to procento poskočit. Tím, jak se zvětšuje tržní kapitalizace Bitcoinu, klesá zároveň i celková volatilita trhu (v procentech).

Na rozdíl ale od dolarů, eur, korun jsou bitcoiny „nedofouknutelné“, nikdo jich nemůže natisknout víc, jako se to právě praktikuje u fiat měn. Zvětšování peněžní zásoby tak způsobuje inflaci (spolu s tím, jak rychle peníze obíhají ve společnosti), a tím navyšování cen. Proto každý rok můžeme pozorovat průběžné zdražování zboží, nemovitostí, služeb atd.

Bitcoin sám o sobě je sice zatím inflační (pořád přibývají nové mince), ale v roce 2140 už další přibývat nebudou, protože byl navržen tak, aby v jeho finální podobě bylo v oběhu pouze 21 milionů jednotek bitcoinu. Prakticky bude inflace na Bitcoinu zanedbatelná už za pár let, protože do oběhu bude přibývat stále méně nových bitcoinů. Pokud tedy někdo nějaký bitcoin ztratí, vlastně tím vytváří určité „deflační prostředí“, kdy ostatní nabydou mírně na hodnotě. Deflace ale není cíl, ale „vedlejší produkt tvrdých peněz“.
Většina velkých burz i směnáren vyžadují KYC (Know Your Customer, česky „Poznej svého zákazníka“) a AMLD (Anti Money Laundering Directive, česky „nařízení proti praní špinavých peněz“).

KYC ukládá povinnost společnostem získat od svých zákazníků kopii občanského průkazu, případně výpis z účtu apod. pro ověření vaší totožnosti.

AMLD omezuje objem hotovosti, se kterou můžete obchodovat. Burzy jsou obvykle omezené na jednorázový nákup do 10 000 € (přibližně 260 000 Kč) a bitcoinmaty (fyzické bankomaty, ve kterých můžete koupit bitcoin) jsou omezeny na 25 000 Kč.

Pokud chcete být při nákupu 100% anonymní, dívejte se po službách bez KYC nebo kupte bitcoin od kamaráda, kterému důvěřujete.
Bitcoiny lze koupit přímo od konkrétních prověřených osob, které můžete najít například na Facebooku, Telegramu, Signalu, kde jsou k tomuto účelu vytvořeny speciální skupiny - obecně se tomuto říká Kryptoveksl. Ale s tímto typem nákupu buďte opatrní! Vždy si ověřte, s kým jednáte. V podobných skupinách se klidně ptejte, zda je daný člověk důvěryhodný. 

Další, bezpečný, a nejvíc anonymní nákup je za hotovost v tzv. „bitcoinmatu“, což je přístroj podobný klasickému bankomatu, přesněji řečeno „vkladomatu“. Mapa těchto BTCmatů: https://coinatmradar.com/
Obecně je nejlepším způsobem bankovní převod, např. na burzu Coinbase PRO, případně Binance (pozor na poplatky za výběr), pomocí europlatby SEPA.

Neplaťte debetní nebo kreditní kartou, jsou tam vysoké poplatky (jednotky procent). Výhoda nákupu kartou spočívá pouze v jednoduchosti a rychlosti.

Při posíláni cizích měn na burzy/směnárny přes Revolut nekonvertujte měny o víkendu, je horší kurz (kvůli zavřenému Forexu).
Není.

Pokud se na Bitcoin díváme dlouhodobě, roste jak jeho cena, tak použitelnost. Krátkodobě mu může jít cena dolů, ale v horizontu např. pěti let je velmi nepravděpodobné, že by byla jeho cena nižší než dnes, vyloučit však nemůžeme nic.

„Pokud se o Bitcoin zajímáte proto, že chcete a ne proto, že musíte, tak vlak ještě neujel.“
Nevíme a ani vědět nebudeme.

Nejlepším způsobem jak získat bitcoiny je postupné spoření (v kryptoslovníku „štosování“). To znamená každý měsíc nebo týden nakoupit za malou částku bez ohledu na cenu a vyhladit tak její výkyvy.
Ne.

V současné době můžete část bitcoinu nakoupit i za 1 korunu. Bitcoin je dělitelný až na 8 desetinných míst. Jedné stomiliontině bitcoinu (0,00000001 btc) se říká satoshi (satoši, zkráceně sat).

1 bitcoin = 100 milionů satoshi.

V satoshi se počítá např. výše poplatku za transakci.
Zlato a Bitcoin si jsou dost podobné.

Bitcoin je často označován za digitální zlato. Můžete tak váhat, zda není zlato lepší volba. Mezi Bitcoinovými nadšenci je spousta lidí, co má zlato ráda.

Nevýhody zlata:
Při nákupu i prodeji je nutný prostředník.
Rozdíl mezi nákupní a výkupní hodnotou bývá i přes 10 %.
Zlato je fyzické a nejde ho jednoduše přemístit. Svět se přesunul do online prostředí a převody v hodnotě milionů i miliard jsou opravdu nákladné. U Bitcoinu nehraje roli posílané množství – pokud někomu pošlete bitcoin v hodnotě 1 Kč nebo 1 mld. Kč, poplatek bude stejný.
Dělit zlato je velmi obtížné. Bitcoin je dělitelný na až 8 desetinných míst. Jedné stomiliontině bitcoinu (0,00000001 btc) se říká satoši (nebo satoshi), 1 bitcoin = 100 milionů satoši.
Skladovat zlato (i stříbro) někde pod polštářem je nepraktické riziko. U Bitcoinu si stačí pečlivě uschovat nebo zapamatovat seed a zabere pořád stejně místa.
Zlato nemůžete používat pro běžnou platbu. Většinou ho odnesete obchodníkovi, který vám za něj dá peníze v korunách. Bitcoin přijímá postupem času více podniků.

Výhody zlata:
Rozhodně stabilnější vývoj ceny, tolik nekolísá,
výnos ze zlata jako fyzická osoba nemusíte danit,
časem ověřený udržitel hodnoty.
Prakticky nic.

Naťukáte si svůj seed do jiné peněženky na trhu. Bitcoin neleží v peněžence, ta k němu drží jen oprávnění k manipulaci (klíč).

Seed (seed phrase) je seznam slov, ze kterých se odvozují tyto klíče, díky němu tak můžete obnovit všechny držené prostředky na peněžence. Pokud používáte účty pod passphrase, tak budete potřebovat i tu. Bez ní se ke svým prostředkům nedostanete ani se seedem.

Seed je standardizovaný – není vázaný na výrobce peněženky. To znamená, že pokud např. ztratíte svou hardware peněženku značky Trezor, můžete si koupit novou peněženku značky Ledger a zadat tam ten stejný seed, který vám vygeneroval Trezor.
Celosvětově jsou nejvíce uznávané hardwarové peněženky značky Trezor (trezor.io) a Ledger (ledger.com). Obě si jsou vlastnostmi podobné. Vybírejte podle toho, co je vám sympatičtější.

‍Pokud neumíte anglicky, kupte si zmíněný Trezor – je to český výrobek.

Peněženku kupujte pouze z oficiálních stránek výrobce (viz výše) nebo od oficiálních distributorů, např. Alza (alza.cz).
Pokud umíte anglicky a nechcete hned investovat do hardwarové peněženky, která je nejbezpečnější, použijte softwarovou peněženku Exodus (exodus.com). Je dostupná na všechna zařízení (Windows, Mac, Linux, iOS i Android).

Pokud neumíte anglicky, bude pro vás jednodušší nechat si koupený bitcoin dočasně ve směnárně a co nejdříve koupit hardwarovou peněženku.
Hardwarová peněženka je bezpečnější než softwarová.

Softwarová peněženka je neustále připojena k internetu (je na PC nebo smartphonu) a tak vzniká riziko, že se útočník dostane ke klíčům, které spravuje, pokud nemáte své zařízení 100% zabezpečené.

Hardwarová peněženka je extrémně bezpečný počítač, který nikdy tyto klíče neposílá ze své paměti. Je tedy navržená tak, aby byl útok z internetu nebo viry infikovaného počítače nemožný.

Pokud vám někdo ukradne hardwarovou peněženku fyzicky, může z ní dostat klíče, pokud např. uhádne PIN a nebo ji zkusí jinak prolomit. Vyžaduje to ale extrémní úsilí, a ani tak není jisté, že se to povede. Zpravidla se po několika špatných pokusech kompletně vymaže a znemožní tak krádeži prostředků. Pokud používáte passphrase, jsou vaše prostředky v bezpečí i v tomto případě. Při jakékoliv kompromitaci (ukradení seedu, ukradení Trezoru/Ledgeru) ale doporučujeme vygenerovat si seed nový a prostředky si poslat pryč.
Pokud máte software peněženku (v telefonu nebo na PC), tak je tu vždy malá šance, že budou nějak napadnutá.

Pravděpodobněji o krypto přijdete v případě, kdy někomu prozradíte svůj seed. Omylem. Např. si stáhnete nevěrohodný doplněk do prohlížeče, nějaká škodlivá aplikace si potají sejme snímek vaší obrazovky, případně sami uděláte chybu tím, že si fotku seedu uložíte někam do cloudu.

Pokud chcete mít krypto opravdu v bezpečí, je nejlepší si koupit hardwarovou peněženku (Trezor nebo Ledger) a tak budete muset každou transakci fyzicky potvrdit prstem na trezoru, abyste ji podepsali a poslali. To znemožňuje jakýkoliv online útok.

Pokud dodržíte jednoduchá pravidla, která vám hardware peněženka (obzvlášť Trezor) ukazuje při prvním spuštění, tak je téměř nemožné ho napadnout.
Peněženka je již zažitý, ale zavádějící název pro zařízení/aplikaci, která ukládá vaše přístupové údaje ke kryptoměnám (ty jsou ale uložené na blockchainu\*). Přesnější český název by mohl být například klíčenka.

Poplatek platíte pouze, pokud si převedete bitcoin (krypto) ze směnárny nebo pokud ho posíláte někomu jinému. Ve chvíli, kdy tam bitcoin (krypto) jenom leží, se již nic neplatí.

\*Blockchain je speciálním typem databáze, kde každý nový záznam v sobě obsahuje otisk všech předchozích záznamů. Tím je chráněna proti dodatečným změnám. Každý, kdo by chtěl upravit záznam blockchainu, by s tím musel upravit i všechny navazující záznamy.
Obnovíte ji pomocí seedu.

Seed je seznam slov, ze kterých se odvodí dlouhé číslo (váš hlavní privátní klíč), ktery dovede obnovit všechny držené prostředky na peněžence.

Zadáním vašeho seedu do nové peněženky se všechny vaše prostředky obnoví.

Seed je standardizovaný – není vázaný na výrobce peněženky. To znamená, že pokud např. ztratíte svou hardware peněženku značky Trezor, můžete si koupit novou peněženku značky Ledger a zadat tam ten stejný seed, který vám vygeneroval Trezor.
Doporučení komunity: Pokud nemáte dostatek bitcoinů (nebo části bitcoinu), tak je neprodávejte, ale naopak se snažte ho nahromadit co nejvíce. Bitcoin je teprve na začátku vývoje. Bude se vám hodit.

Najít správnou chvíli pro prodej je psychicky náročné. Realita je taková, že se ve většině případů jednoduše „netrefíte“.

Nejčastější scénář u nováčků
Cena za 1 bitcoin je např. 50 000 €. Rozhodnete se prodat všechny své bitcoiny (nebo satoši = zlomek bitcoinu; 1 bitcoin = 100 000 000 satoši). Cena mezitím vyšplhá až na 60 000 €, ale vám to může být jedno, protože už žádné bitcoiny dávno nemáte.

Zmocní se vás strach, že přijdete o potenciální zisky (tzv. FOMO – „Fear Of Missing Out“, česky „strach ze ušlé příležitosti“.) Koupíte zpátky dříve prodané bitcoiny na 60 000 € a cena mezitím spadne zpátky na 50 000 €. Pokud byste se znovu rozhodli prodat, tak jste výrazně prodělali.

Tímhle si prošla naprostá většina lidí. Aktivně obchodovat s bitcoiny se nevyplatí.

Pokud opravdu chcete něco odprodat a zafixovat si zisk, určete si dlouhodobý cíl, tzv. exit strategii.

Příklad exit strategie
Máte 1 celý bitcoin (100 000 000 satoši). Chcete prodat pouze 50 % svého bitcoinu (0,5 bitcoinu nebo 50 000 000 satoši), protože věříte, že je Bitcoin budoucnost a nechcete se ho úplně zbavit.

Začnete prodávat, jakmile cena za jeden bitcoin bude 50 000 €. Dřív se vám to nevyplatí, protože jste ho koupili např. když byla cena 25 000 € a nechcete riskovat, že se naplní scénář výše.

Přestanete prodávat, jakmile cena za jeden bitcoin bude 500 000 €. Dál už to nejspíš nebude mít smysl, protože Bitcoin bude nejspíš při této ceně sám o sobě tak rozšířený, že by nahradil tradiční měny a vy ho tam můžete použít na klasickou směnu za zboží.

Abyste při této dlouhé cestě fixovali své zisky (pro další investice nebo osobní potěšení), provedete celkově třeba 10 prodejů a při každém z nich prodáte 5 % svých bitcoinů. První prodej provedete na 50 000 €, druhý na 100 000 €, třetí na 150 000 €,… To už záleží na vás.
Z hlediska českého práva je bitcoin a všechny kryptoměny považovány za „nehmotnou movitou věc“, je tedy potřeba zisk z nich danit.

Pokud si nejste jistí jak na to, doporučujeme obrátit se na daňového poradce nebo si přečíst Zdanění kryptoměn od SimpleTax.cz.
Pojmem „deflační“ rozumíme, že bitcoiny se budou časem ztrácet a jejich počet bude čím dál nižší.

Sami ekonomové se nemohou shodnout, jaké vlastnosti mají celosvětové peníze mít. Rakouští ekonomové tvrdí, že ze všeho nejdůležitější je hlavně předvídatelná monetární politika. Tu Bitcoin splňuje ze všech měn na světě nejlépe. Nikdo se jednoduše nemůže rozhodnout, že si jej najednou natiskne více.

Pokud se na to podíváme z pohledu morálky, tak inflace trestá spořivé jedince a zvýhodňuje dlužníky, tedy trestá věřitele. Je inflace správná?
Bitcoin stojí na třech nohách. Kromě technologie blockchainu jimi jsou ještě asymetrická kryptografie a koncept proof-of-work, přičemž každá z těchto pomyslných nohou je stejně důležitá, jako kterákoliv jiná.

Samotný blockchain je speciálním typem databáze, kde každý nový záznam v sobě obsahuje otisk všech předchozích záznamů. Tím je chráněna proti dodatečným změnám. Každý, kdo by chtěl upravit záznam blockchainu, by s tím musel upravit i všechny navazující záznamy.
Navrhnout změnu nebo podílet se na vylepšení může kdokoliv.

Aby bylo vylepšení přijato celou sítí, musí být o jeho užitečnosti přesvědčena drtivá většina sítě, která se následně domluví na okamžiku i způsobu aktivace vylepšení.
Dolar a euro jsou státní (fiatové) peníze. Americký dolar býval dříve komoditní měnou, po založení USA byl definován jako cca 24g stříbra, prošel si obdobím bimetalismus i zlatého standardu, kdy představoval 1,5g zlata, aby se ve dvacátem století stal po velké zlaté loupeži FDR páteří dluhové standardu (dluh zde představuje účetní trik, který pomáhá obejít zákaz států stanovit jiné peníze než zlato nebo stříbro v prvním článku, sekci 10, Ústavy USA). Euro je pak prostou evropskou kopií dluhového dolaru.

Bitcoin by naproti tomu mohl představovat návrat k tržní, státem neznásilněné formě peněz. Svými peněžními vlastnostmi se podobá zlatu, které v mnoha ohledech dokonce i předčí.
# Rozpracováno z Trella. Prosím, ujměte se toho. Moc se mi to nelíbí.

Základní vrstva Bitcoinu je extrémně jednoduchá, co se funkčnosti týče. Prostě se posílají zůstaky z adres na jiné adresy (zjednodušeně). Bitcoin tedy začal zastávat peníze, tvrdé peníze, které nejdou znehodnotit kýmkoliv, trh má nad cenou peněz plnout kontrolu. Pomocí Lightningu nad Bitcoinem pak můžeme dokonce strašně levně posílat transakce a nezacpávat tak blockchain malými transakcemi.

Jakmile se Bitcoin prosadil, další lidi napadlo, že se u něj inspirují, ale vybudují nad svým blockchainem něco daleko víc komplexního, co bude řešit např. smlouvy, půjčky a další věci, které vás jen napadnou. 

U zubaře budeme platit ZubařCoinem, na nádraží si koupíme lístek pomocí VláčkoCoinu a když budeme chtít natankovat, na to budeme používat token PetrolCoin95, který si obstaráme za české koruny. Není jednodušší natankovat a zaplatit teda korunami? Tyhle kryptoměny jsou dle mého k ničemu a nemají jinou než spekulativní hodnotu. Respektive nikdo nepřišel s ničím tak revolučním, aby zaujal lidi k tomu, aby je používali.

Pokud si ale budeme někdy v budoucnosti chtít třeba zastavit decentralizovaně svůj majetek, pořídit si za tuto "půjčku" auto a potom to "splácet", abychom svoji zástavu vykoupili, tak na tom taky pracuje spousta projektů. Dneska bychom však jejich REÁLNÉ využití hledali těžko (aktuální trh s kryptoměnami je plný hlavně spekulantů a odhadnul bych, že 99% lidí jen spekuluje na cenu). 
Bitcoin je zabezpečen asymetrickou kryptografií, kterou využívá např. internetové bankovnictví nebo státní datové schránky a je v současnosti považována za neprolomitelnou.

Konkrétně kryptografií eliptických křivek (ECDSA), která je společně se starší šifrou s veřejným klíčem (RSA) standardem v zabezpečení komunikace.
https://mailchi.mp/1ddda982b6e8/stackujczje-tba-bitcoinu-neekologick?e=0f526b0c91

https://blog.trezor.io/why-bitcoins-energy-use-won-t-destroy-the-planet-b10cd8b0a1fd

https://wave.rozhlas.cz/bitcoin-spotrebuje-elektriny-jako-norsko-je-ok-a-muze-byt-blockchain-udrzitelny-8458080
Bitcoiny jsou do oběhu postupně uvolňovány klesajícím tempem. Do této doby bylo uvolněno přes 18 milionů bitcoinů. Celkem jich však nebude více 21 milionů. Nemůžeme však s jistotou vědět, kolik jich bylo doposud zničeno, nebo ztraceno. 

Neexistuje žádný registr vlastníků bitcoinů. Ty jsou svázány pouze s pseudonymními adresami. Odhalit držitele konkrétní adresy pak vyžaduje více, či méně detektivní práce.
Bitcoin je decentralizovaný, díky tomu je nemožné ho zakázat. Jeho používání může být maximálně kritizováno nebo kriminalizováno.

Účetní kniha bitcoinové sítě, tzv. ledger, obsahuje všechny transakce a je oproti běžnému účetnictví veřejně přístupná. Vždy se najde někdo, kdo má uloženou její kopii a nabízí ji ke stažení všem účastníkům sítě. Stejný princip je např. u torrentů.
# Rozpracováno z Trella. Prosím, ujměte se toho.

Manipulace s trhem je poměrně běžnou praxí. Pokud máte hodně bitcoinů, můžete je prodat a tím uspokojit poptávku po nákupech. Pokud to uděláte najednou, může se stát, že tak nasytíte trh a už od vás nikdo nebude chtít kupovat (nebo jenom levněji), tím jde cena dolů. 

Stejně můžete kupovat za desítky miliard dolarů a taky skupovat bitcoin všem lidem na burze. Ti pak nebudou mít motivaci prodávat za méně, takže cena jde směrem vzhůru. 

Tohle by byla poměrně normální praxe. Zábava nastává v případě, kdy se na burzách nahromadí spousta obchodů, které operují s půjčenými penězi (obchody na páku). Koupím si bitcoin na páku 5x, takže za cenu 1BTC si koupím vlastně 5BTC a ty mi rostou na ceně. Můžu je potom se ziskem prodat a vydělat tedy 5x víc.

Pokud bych ale štěstí neměl, půjde mi hodnota mojí pozice 5x rychleji dolů. A pokud obchoduji s půjčenými penězi, tak věřitel (broker) nebude čekat, jestli budu mít štěstí a riskovat svůj kapitál. Pokud hodnota tedy klesne tak, že bych se dostal do ztráty, bez ptaní mi těch mých 5BTC prodá, aby pokryl svoje náklady - zlikviduje mě.

Tyhle otevřené pozice se navzájem podporují, ale je to jako stavět domeček z karet nebo domino. Stačí potom lehké popostrčení na trhu někým, kdo má dost prostředků na to, aby zakolísal s cenou, domino začne padat a brát sebou všechny tyhle přepákované spekulanty. Výsledkem je, že vidíme srovnání trhu opět do rovnováhy.
Ano.

Stejně jako se pro ilegální činnost používají současné peníze nebo kuchyňský nůž. Zakážeme krájení, protože lze nožem někoho zranit?

U Bitcoinu lze alespoň stopovat, kam peníze proudí a dohledat tak pachatele. U kufříku s bankovkami tohle lze jen těžko.
Těžba je již zažitý, ale zavádějící název pro proces, kterým jsou potvrzovány transakce.

Abychom měli jistotu, že je tento proces nezneužitelný, je zajištěn konceptem proof-of-work (důkaz o vykonané práci, v praxi množství spotřebované elektřiny).

Pokud by chtěl někdo podvádět, musel by mít obrovské množství výkonu (množství „počítačů“), kterého není schopen dosáhnout ani žádný stát. To vede všechny k poctivosti.

Pokus o podvod by byl rychle odhalen a náklady na takový pokus by přišel vniveč. Vždy se vyplatí hrát podle pravidel.
