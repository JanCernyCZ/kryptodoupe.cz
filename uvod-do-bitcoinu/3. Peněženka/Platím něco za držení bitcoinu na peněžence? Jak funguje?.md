Peněženka je již zažitý, ale zavádějící název pro ukládání přístupových údajů ke kryptoměnám (které jsou uložené na blockchainu*). Přesnější český název by mohl být například klíčenka.

Platíte pouze poplatek, pokud si převedete bitcoin ze směnárny nebo pokud ho posíláte někomu jinému. Ve chvíli, kdy tam bitcoin jenom leží, se již nic neplatí.

Blockchain je speciálním typem databáze, kde každý nový záznam v sobě obsahuje otisk všech předchozích záznamů. Tím je chráněna proti dodatečným změnám. Každý, kdo by chtěl upravit záznam blockchainu, by s tím musel upravit i všechny navazující záznamy.
