Držení bitcoinu na **vlastní** peněžence je bezplatné. V takovém případě ani nehrozí, že by někdo mohl uvalit záporný úrok na vaše přostředky.

Peněženka je již zažitý, ale zavádějící název pro zařízení nebo aplikaci, která ukládá vaše **přístupové údaje** k bitcoinům. Samotné bitcoiny jsou uložené na blockchainu.

Blockchain je speciální typ databáze, kde každý nový záznam v sobě obsahuje otisk všech předchozích záznamů. Tím je chráněna proti dodatečným změnám. Každý, kdo by chtěl upravit záznam blockchainu, by s tím musel upravit i všechny navazující záznamy.

Poplatek platíte pouze, pokud si převedete bitcoin ze směnárny, burzy nebo pokud ho posíláte někomu jinému. Ve chvíli, kdy bitcoin na vaší peněžence jenom leží, se již nic neplatí.

Přesnější český název by mohl být například klíčenka.