Pokud máte software peněženku (v telefonu nebo na PC), tak je tu vždy malá šance, že bude nějak napadnutá.

Pravděpodobněji o bitcoiny přijdete v případě, kdy někomu prozradíte svůj seed. Omylem. Např. si stáhnete nevěrohodný doplněk do prohlížeče, nějaká škodlivá aplikace si potají sejme snímek vaší obrazovky, případně sami uděláte chybu tím, že si fotku seedu uložíte někam do cloudu.

Pokud chcete mít bitcoiny opravdu v bezpečí, je nejlepší si koupit hardwarovou peněženku (Trezor nebo Ledger). Díky ní budete muset každou transakci fyzicky potvrdit prstem na peněžence a tím ji „podepsat“ před odesláním. To znemožňuje jakýkoliv online útok.

Pokud dodržíte jednoduchá pravidla, která vám hardware peněženka (obzvlášť Trezor) ukazuje při prvním spuštění, tak je téměř nemožné ji napadnout.
