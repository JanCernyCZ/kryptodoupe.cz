Hardwarová peněženka je bezpečnější než softwarová.

Softwarová peněženka je neustále připojena k internetu (je na PC nebo smartphonu) a tak vzniká riziko, že se útočník dostane ke klíčům, které spravuje, pokud nemáte své zařízení 100% zabezpečené.

Hardwarová peněženka je extrémně bezpečný počítač, který nikdy tyto klíče neposílá ze své paměti. Je tedy navržená tak, aby byl útok z internetu nebo viry infikovaného počítače nemožný.

Pokud vám někdo ukradne hardwarovou peněženku fyzicky, může z ní dostat klíče, pokud např. uhádne PIN a nebo ji zkusí jinak prolomit. Vyžaduje to ale extrémní úsilí, a ani tak není jisté, že se to povede. Zpravidla se po několika špatných pokusech kompletně vymaže a znemožní tak krádež prostředků. Pokud používáte kvalitní passphrase, jsou vaše prostředky v bezpečí i v tomto případě.

Při jakékoliv kompromitaci (ukradení seedu, ukradení Trezoru nebo Ledgeru) doporučujeme vygenerovat si seed nový a prostředky poslat jinam.