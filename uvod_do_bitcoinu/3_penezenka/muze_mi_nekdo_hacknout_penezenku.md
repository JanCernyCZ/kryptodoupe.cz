Pokud máte software peněženku (aplikace v telefonu nebo na PC), tak je tu vždy malá šance, že budou nějak napadnutá.

Pravděpodobněji o krypto přijdete v případě, kdy někomu prozradíte svůj seed. Omylem. Např. si stáhnete nevěrohodný doplněk do prohlížeče, nějaká škodlivá aplikace si udělá potají snímek vaší obrazovky, případně sami uděláte chybu tím, že si fotku seedu uložíte do nějakého online úložiště fotek.

Pokud chcete mít Bitcoin opravdu v bezpečí, je nejlepší si koupit, hardwarovou peněženku (Trezor nebo Ledger) a tak budete muset každou transakci fyzicky potvrdit prstem na trezoru, abyste ji poslali. To znemožňuje jakýkoliv online útok.

Pokud dodržíte jednoduchá pravidla, která vám hardware peněženka (obzvlášť Trezor) ukazuje při prvním spuštění, tak je téměř nemožné ho napadnout.
